---
title: "Úvod do Filosofie"
last_update:
  date: "10/31/2023"
  author: creeperplayer20 (DJ)
---

# Úvod do Filosofie

Filozofie je nadvědní obor, který nemá vlastní metody zkoumání a využívá poznatky z jiných vědních oborů. Úkolem filozofie je hledat odpovědi na nejzákladnější otázky týkající se světa, společnosti a člověka, s nejčastějšími otázkami zaměřenými na "Proč" a "Jak". Odpovědi na tyto otázky mohou být různé a filozofie se často prolíná s náboženstvím, přestože jsou jejich výchozí body odlišné: náboženství je založeno na víře, zatímco filozofie vychází z pochybností.

Filozofie je jednou z forem společenského vědomí, které lze dále rozdělit do několika dalších forem, jako jsou morálka, umění, náboženství, právo a samotná filozofie. Tyto formy spolu s filozofií tvoří souhrn duchovních hodnot, zatímco společenské bytí je souhrnem materiálních hodnot.

## Společenské vědění
Filozofie hraje důležitou roli ve společenském vědomí a vědění, přičemž jednou z jejích základních otázek je, zda je prvotní vědomí (idealismus) nebo hmota (materialismus). Další zásadní otázkou je, zda je svět pro člověka poznatelný.

### Počátky řeckého materialismu (6 - 5 století př. n. l., Malá Asie)
V historii filozofie vyniká raný řecký materialismus, známý také jako přírodní materialismus, který se vyvíjel v 6. až 5. století př. n. l. v Malé Asii. Zde vznikly důležité filozofické školy, jako byla Míletská a Efesská škola.

#### 1. Míletská škola
- **Vznik**: 6. století př. n. l.
- **Místo**: Město Míletos
- Zaměření na výzkum přírodních jevů.
- **Nedostatek**: Její zakladatelé nechápali souvislosti mezi jevy, zkoumali je izolovaně a neviděli jejich příčinnost.
- **Spojující myšlenka**: Existence nějaké pralátky, původní formy hmoty pro materiální svět. Rozcházeli se v názoru, co tato látky byla - Tháles (voda), Anaximeues (vzduch), Anaximandros (apeiron - nekonečno).

#### 2. Efesská škola
- **Vznik**: 6. - 5. století př. n. l.
- **Místo**: Město Efesos
- Navazuje na Míletskou školu a vychází z jejího studia.
- **Posun**: Zkoumá jevy ve větších souvislostech.
- Přebírá myšlenku pralátky, ale s jiným názorem - Herakleitos navrhoval, že pralátkou je oheň.

Herakleitos byl zakladatelem dialektiky, učení o vzájemných souvislostech mezi jevy.